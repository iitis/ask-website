---
bg: "trainings.jpg"
layout: default
permalink: /topics/
title: "Tematyka szkoleń"
summary: "Tematyka szkoleń"
active: true
---
## [Szczegółowy plan szkoleń]({{ site.docs | relative_url }}/plan_szkolen.pdf)


## Obliczenia i algorytmy kwantowe

Uczestnicy zapoznają się z **obliczeniami kwantowymi** od podstawowych zasad po
zaawansowane algorytmy. Nauczą się wykorzystywać moc komputerów kwantowych do
rozwiązywania problemów niedostępnych dla klasycznych komputerów. Program
szkolenia obejmuje: podstawy **fizyki kwantowej**, ewolucję układów kwantowych,
**stany i pomiary kwantowe**, bramki kwantowe, układy złożone, informację
kwantową, **kwantowe gęste kodowanie**, teleportację kwantową oraz kryptografię
kwantową.

## Uczenie maszynowe

Uczestnicy zostaną wprowadzeni do **klasycznego (nie-kwantowego) uczenia
maszynowego**. Nacisk będzie położony na zrozumienie istoty działania metod i
ich praktyczne zastosowanie (od analizy danych, przez sieci neuronowe, po
klasyczne modele, takie jak SVM). Program obejmuje **podstawowe i zaawansowane
architektury sieci neuronowych oraz praktyczne przykłady zastosowań**. Materiał
stanowi klasyczną podstawę metod kwantowych, szczególnie kwantowych sieci
neuronowych i kwantowych metod jądrowych.

## Uczenie architektur kwantowych

Podczas tego szkolenia uczestnicy nauczą się implementować **kwantowy model
perceptronu przy użyciu technologii komputerów kwantowych IBM**. Poznają
teoretyczne podstawy, w tym bramkowy model obliczeń kwantowych, oraz będą mieć
**możliwość programowania na komputerze kwantowym**, co umożliwi im samodzielną
pracę z kwantowymi modelami obliczeniowymi.

## Kwantowe sieci neuronowe i kwantowe metody jądrowe

Szkolenie pokaże, jak **komputery kwantowe** mogą **rozwiązywać problemy uczenia
maszynowego**. Uczestnicy dowiedzą się, dlaczego **teoretycznie mogą to robić
szybciej niż tradycyjne algorytmy**. Zajęcia obejmują tworzenie klasyfikatorów i
regresorów działających na prawdziwych danych za pomocą komputerów kwantowych
oraz poszukiwanie nowych metod z użyciem komputerów kwantowych.

## Kwantowe wyżarzanie kombinatorycznych problemów optymalizacyjnych

Technologia obliczeń kwantowych oferuje narzędzia do rozwiązywania złożonych
problemów w takich obszarach jak badania nad lekami, zarządzanie łańcuchem
dostaw, finanse, szyfrowanie danych i cyberbezpieczeństwo. Szkolenie będzie w
dużej mierze poświęcone **adiabatycznym obliczeniom kwantowym** i **algorytmom
inspirowanym fizyką**, ze szczególnym uwzględnieniem **procesora kwantowego
D-Wave**. Tematy obejmą matematyczne modele optymalizacyjne (QUBO / Ising),
topologię procesora oraz ewolucję adiabatyczną układu kwantowego. Uczestnicy
nauczą się **programować kwantowe procesory wyżarzające** i interpretować
uzyskane wyniki. 