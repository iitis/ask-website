---
bg: "team.jpg"
layout: default
permalink: /team/
title: "Kadra dydaktyczna"
summary: "Ludzie w projekcie"
active: true
---

**dr hab. Bartłomiej Gardas**

Stopień dra uzyskał na Uniwersytecie Śląskim w Katowicach w 2014 roku; następnie
był stażystą podoktorskim w Los Alamos National Laboratory (USA), 2014 - 2016, a
później (2016-2019) na Uniwersytecie Jagiellońskim. Laureat programu START
Fundacji na rzecz Nauki polskiej (2014). Otrzymał nagrodę za rozprawę doktorską
Polskiego Towarzystwa Fizycznego (2015). W 2018 roku otrzymał nagrodę Google
Research Award za wkład w dziedzinę obliczeń kwantowych, a w 2019 roku
stypendium dla wybitnego młodego naukowca (MNiSW). Od 2019 r. związany z
Instytutem Informatyki Teoretycznej i Stosowanej PAN w Gliwicach, obecnie
zatrudniony na stanowisku profesora instytutu prowadzi własną grupę badawczą w
ramach projektu Sonata Bis 10. Kierownik i wykonawca wielu grantów naukowych z
zakresu fizyki kwantowej i obliczeniowej. Autor ponad 40 publikacji naukowych.
  
**dr hab. inż. Piotr Gawron**

Dr hab. inż. nauk technicznych w dziedzinie informatyki. Zatrudnienie: Centrum
Astronomiczne im. Mikołaja Kopernika Polska Akademia Nauk, od 2019 – profesor
instytutu. Centrum Doskonałości Sztucznej Inteligencji AGH, od 2024 – profesor
uczelni. Europejska Agencja Kosmiczna Φ-lab@ESRIN, od 2022 – profesor
wizytujący. Autor 35 publikacji z Web of Science Core Collection. Kierował
pięcioma projektami naukowymi. Aktualnie reprezentuje CAMK PAN w konsorcjum
Lumi-Q, które będzie operatorem jednego z sześciu komputerów kwantowych
zakupionych przez Komisję Europejską. Członek kolaboracji Einstein Telescope,
która ma na celu zbudowanie detektora fal grawitacyjnych nowej generacji.
Współpracuje z kolaboracją DEAP-3600 poszukującą ciemnej materii za pomocą
bezpośredniej detekcji. Laureat programu START.
  
**dr hab. inż. Przemysław Głomb**

Kierownik Zespołu Uczenia Maszynowego w Instytucie Informatyki Teoretycznej i
Stosowanej PAN w Gliwicach. Stopień dr hab. w dziedzinie nauk technicznych w
dyscyplinie informatyka uzyskał w roku 2020, dr w 2007. W swoim dorobku posiada
ponad 60 publikacji, związanych z zagadnieniami teorii i zastosowania algorytmów
uczących. Kierownik 9 projektów badawczych i badawczo-wdrożeniowych w zakresie
teorii i zastosowań uczenia maszynowego, finansowanych m.in. z NCN, NCBR, MNiSW.
  
**dr hab. inż. Łukasz Pawela**

Stopień dra uzyskał w Instytucie Informatyki Teoretycznej i Stosowanej PAN w
Gliwicach w roku 2017. Stopień dra hab. w dziedzinie nauk technicznych w
dyscyplinie informatyka uzyskał w 2020. Profesor Instytutu, Kierownik Lab. Prog.
Kwantowego. W swoim dorobku posiada ponad 40 publikacji naukowych dotyczących
informatyki kwantowej, teorii prawdopodobieństwa oraz optymalizacji. Kierował 3
projektami naukowymi finansowanymi z NCN, MNiSW oraz OPI, był wykonawcą w
kilkunastu. Laureat stypendium MNiSW dla wybitnych młodych naukowców oraz
stypendium START.

**prof. dr hab. Zbigniew Puchała**

Stopień dra uzyskał w Instytucie Matematycznym Uniwersytetu Wrocławskiego w 
roku 2007. Stopień dra hab. w dziedzinie nauk technicznych w dyscyplinie
informatyka przyznany w 2014. Tytuł profesora nauk technicznych uzyskał
w roku 2023. Kierownik Zespołu Kwantowych Systemów Informatyki oraz zastępca
dyrektora do spraw naukowych w Instytucie Informatyki Teoretycznej i Stosowanej
PAN w Gliwicach. W swoim dorobku posiada ponad 80 publikacji naukowych dotyczących
informatyki kwantowej, teorii prawdopodobieństwa oraz optymalizacji. Kierował 9
projektami naukowymi finansowanymi z NCN, MNiSW i FNP oraz był wykonawcą w
kilkunastu. Laureat stypendium MNiSW dla wybitnych młodych naukowców oraz
stypendium START (FNP).
  
**dr hab. Hanna Wojewódka-Ściążko**

Stopień dra nauk matematycznych uzyskała w Uniwersytecie Gdańskim (UG) w 2015
r., a stopień dra hab. (również w dyscyplinie matematyka) - w Uniwersytecie
Śląskim (UŚ) w Katowicach w 2024 r. W latach 2013-16 była zatrudniona w Krajowym
Centrum Informatyki Kwantowej w Gdańsku w ramach europejskiego projektu
Randomness and Quantum Entanglement. Od 2016 r. jest pracownikiem UŚ w
Katowicach, a od 2019 r. także Instytucie Informatyki Teoretycznej i Stosowanej
PAN w Gliwicach (od lipca 2024 r. na stanowisku profesora instytutu). 

W 2017 r. została laureatką Stypendium START FNP oraz Stypendium im. Barbary
Skargi. Jest autorką 19 artykułów naukowych, opublikowanych, m.in., w Nat.
Commun., IEEE Trans. Inf. Theory i Quantum. Uczestniczyła w ponad 30 krajowych i
międzynarodowych konferencjach naukowych, z czego na 9 z nich wygłosiła wykład
na zaproszenie. Do tej pory kierowała jednym projektem naukowym finansowanym
przez NCN oraz brała udział w realizacji kilku innych projektów finansowanych
przez NCN i FNP. Posiada bogate doświadczenie dydaktyczne, wykładała m.in. na
Politechnice Gdańskiej (2015-2016), UŚ w Katowicach (2016-2020 oraz 2023-2024),
a także na UG (2021-2022) na kierunku Quantum Information Technology.